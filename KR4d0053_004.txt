# -*- mode: mandoku-view; -*-
#+TITLE: 安岳集
#+DATE: 2015-08-24 23:52:01.082665
#+PROPERTY: ID KR4d0053
#+PROPERTY: BASEEDITION WYG    
#+PROPERTY: JUAN 卷四
<pb:KR4d0053_WYG_004-1a>¶
欽定四庫全書¶
　安岳集巻四　　　　　　　宋　馮山　撰¶
　　五言古詩¶
　　　送王審言秘校潞州法曹¶
上黨縁青𠖇勁氣西北隅黄河天際来草木冬前枯其¶
地號嚴冽燕隴莫與俱氈罽護性命氷霜結眉鬚土人¶
一犯寒斗酒沃始蘇中州宦逰士未秋先嗟呼我聞已¶
心慄凍粟生皮膚而君風雪間徑作壺關趨少年始任¶
<pb:KR4d0053_WYG_004-1b>¶
氣慷慨若有餘自為功名行不憚氣候殊大戎熾將滅¶
鬱屈迎天誅幕府收英才富貴徃何圖埋頭簿書底齷¶
齪終非夫功業彼何人送子誠起予¶
　　　送張子立龍圖知鳯翔(靖/)¶
公家濟水源(闕/)性愛蜀人公凡五入蜀東峽西峨岷門¶
生變交逰故舊成姻親蜀味皆吾飡蜀音即吾民潼川¶
最後至既至情亦均惡不待公刑善不須公仁雍容如¶
一家笑語聞四隣山時參公府堊鼻看斧斤舉動出至¶
<pb:KR4d0053_WYG_004-2a>¶
誠悠久疑為神詔書西出關馬首北向秦遲行客辭家¶
擁别兒戀親公歸且大用顧蜀還無因風收彌勒花雨¶
壓長平塵滑臺為公夀公飲不過唇樂我奉公歡榮虞¶
適兹辰物色莽牢落人情浩酸辛巳辭尚可聽少駐雙¶
車輪¶
　　　送蒲安行誠之秘丞興州簽判¶
春郊散輕靄日出車馬動看君曉裝發送客尊酒重衆¶
人别良易我别情靡共飛纓轉山曲返頸即成夢雖夢¶
<pb:KR4d0053_WYG_004-2b>¶
去奈何不夢存者多一言起相顧慷慨成笑歌清吟散¶
泉石醉墨蟠雲蘿人生苦汲汲浩如長江波江波西南¶
流君行方北輈林深足豺虎路廢空亭郵處常山中居¶
出亦山中逰不嗟吾道窮每為斯民憂憂民竟何為從¶
事猶俛眉晩達十六七萬事懸難知但窮聖賢意莫賦¶
離騷辭有得常記我以慰朝夕思¶
　　　謝人惠兖墨¶
故人山東来遺我數丸墨握丸大如指盥手重拂拭濃¶
<pb:KR4d0053_WYG_004-3a>¶
磨向日看古瓦増潤澤經屑不見紙清光隠深墨書云¶
舊所秘聞今已難得庭珪死已久至寳世罕識御府徒¶
僅存人間萬金直兖州擅髙價比歙固少抑古松亦將¶
盡神竒漸衰息文章不見貴筆硯豈可擲牢落况此君¶
雖精淡無色憐君情好古投贈兼以臆世事持此觀噫¶
嗟共𠖇黙¶
　　　送梓憲穆珣東美度支移京西漕¶
剛强多少恩寛厚或太迃峭直病不通聰明至無徒達¶
<pb:KR4d0053_WYG_004-3b>¶
人固貴全天理常不俱自非藴明識暫解輙已紆穆公¶
淮海英厚重如魯儒疾惡鸇逐雀養民烏哺雛斷獄求¶
以生好善久不渝孰謂公太嚴威姦而惠愚孰謂公太¶
異中異外不殊然猶蔽高潔不肯隨世趨美成固在久¶
巨材期營都西京近日邉漕領出帝俞使權雖云重吏¶
責意已麤財利較圭撮法制環刀殳天聽卑不遺人言¶
紛可虞公心公且明應手萬事無階此將顯用逸驥臨¶
長途山也乏材技盤薄困守株身浮一芥舟業散千金¶
<pb:KR4d0053_WYG_004-4a>¶
屠衰遲戀鄉曲荏苒歲月徂擺袖不願行俗指爭揶揄¶
惟公最見憐情或昆弟踰每憐沙丘病不作飢鷹呼秋¶
風惜逺别時去迹轉孤飛黄轉騰踏斥鷃甘槍榆升沉¶
各異勢從此忘江湖¶
　　　送梓憲胡揆少卿赴闕¶
富貴一鼎味謂嘗須過食功名萬鈞器負趨少量力不¶
勝苦爾體不厭傷爾臆誰能達涯涘百動靡一息古人¶
去我逺獨公抱清識進退處以道始終完無隙車馬切¶
<pb:KR4d0053_WYG_004-4b>¶
嚴召江湖正遥憶賢達事如此貪懦猶且惑是豈時俗¶
知聱牙相緘嘿¶
　　　利漕劉忱明復見性堂¶
鑑蝕磨即明水渾澄斯清雜然外滑銷道在虚中生達¶
哉彭城公養心浩無營一覺自復本妙用皆隨成性通¶
儒佛間大抵寂與誠云見非見故執見流為情名堂雖¶
取相證實不證名文書每叢委賓客兹逢迎二諦本無¶
礙安知堂虚盈優㳺寄真賞接引開羣盲登堂一開豁¶
<pb:KR4d0053_WYG_004-5a>¶
灑然塵勞輕¶
　¶
　¶
　¶
　¶
　¶
　¶
　¶
<pb:KR4d0053_WYG_004-5b>¶
　¶
　¶
　¶
　¶
　¶
　¶
　¶
　安岳集巻四¶
