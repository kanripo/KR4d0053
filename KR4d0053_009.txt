# -*- mode: mandoku-view; -*-
#+TITLE: 安岳集
#+DATE: 2015-08-24 23:52:01.140746
#+PROPERTY: ID KR4d0053
#+PROPERTY: BASEEDITION WYG    
#+PROPERTY: JUAN 卷九
<pb:KR4d0053_WYG_009-1a>¶
欽定四庫全書¶
　安岳集巻九　　　　　　　宋　馮山　撰¶
　　五言律詩¶
　　　詠雪¶
半夜風威壯今朝瑞雪呈徊翔如有待附著不勝輕疊¶
疊雲篩下番番雨簇成雕鑴非衆巧融結似無精河漢¶
潛欺没乾坤欲混并漫空雖結白觸處已縱横枯茂全¶
粧出窪隆一槩平參差相掩覆散亂或逢迎逺岫依稀¶
<pb:KR4d0053_WYG_009-1b>¶
失髙松獨自榮光明通鬼穴肅殺下天兵揮霍偏隨馬¶
慿陵或遶城威稜生劔㦸物色儼冠纓樓閣危將墮烏¶
鳶噤不鳴巖封蹲豺起岸斷蟄龍驚地軸猶疑折林梢¶
不易擎穠寒排瘴毒和氣入春耕雖學峨峨勢其如薄¶
薄名暗銷知地暖坐對覺神清交互當門舞玲瓏照眼¶
明味宜茶品試力與酒權爭佳景誰能賞幽吟似有情¶
開罇煩㸃綴喣筆為題評舊説三農慶量深一尺盈憂¶
民心正切擊缶助歡聲¶
<pb:KR4d0053_WYG_009-2a>¶
　　　和普守勾士良輔元大夫見寄二首¶
相知思命駕見教每書紳咫尺去無路奮飛嗟此身貪¶
廉雖異操出處幸為隣肯笑劉郎病前頭萬木春¶
　　　其二¶
溪邊洗俗塵林下解朝紳車馬慵應客漁樵暫寄身置¶
書煩有位釀酒畏比隣又欲西州去峨眉看一春¶
　　　和眉守周尹正孺端公春逰醴泉¶
捧擁行飛葢嬉逰立避驄風煙寒食近笑語故人同樂¶
<pb:KR4d0053_WYG_009-2b>¶
轉諸天外川平一掌中囘頭相與愧容易出塵籠¶
　　　和周正孺郡園新霽¶
湖上多幽景囊中尚賜金清尊宜北海嘉節又山隂曉¶
日雲輕放林花水倒沉朅来相伴醉應㑹主人心¶
　　　和程濬治之秘監贈楊竦中立朝散¶
身似悲鳴驥家如濩落瓢買居悲糞壤數俸怯薪樵夀¶
隠三家近征商百歩遙無心隨所寓塵滓自氷銷¶
　　　和吕開少䝉提刑家園茶¶
<pb:KR4d0053_WYG_009-3a>¶
蜀品固難名家園未有聲曉藍親手擷俗客尚心輕瑞¶
霧吹還合仙風坐欲生因知栽植意留與子孫清¶
　　　和張若愚子發秘丞同年見寄二首¶
歲月磨將老蛟龍蟄未伸文章俱不意功業竟何人孤¶
迹每一轍衰鄉餘㡬春扁舟思共濟滄海濶無津¶
　　　其二¶
意氣同歸趣生平㡬合離遙懷初得信相喣似忘機世¶
態分難合人情老自知莫將身徇物憔悴變鬚眉¶
<pb:KR4d0053_WYG_009-3b>¶
　　　和湖州文同與可學士見寄¶
聞乞湖州去交親不與謀京塵收馬足汴水放船頭試¶
茗春歸渚題詩月滿樓散人吟不盡苕霅一溪秋¶
　　　送利漕劉明復朝議¶
中山元魏後數世十三傳皆在河南葬初從代北遷中¶
書謀定䇿(環嶲字仲賢/魏中書侍郎)大理力扶顛(坦字寛夫/隋大理卿)渝國乘¶
機日(政㑹封/渝國公)唐公起義年議高都尉識(𤣥字深之太/宗駙馬都尉)名¶
累侍郎賢(竒天官侍郎/死羅織獄)原武輸期集東阿舊俗悛(聚字/文秀)¶
<pb:KR4d0053_WYG_009-4a>¶
(東阿/令)河隂才被詔(藻茂實/河隂令)戸部志繩愆(符字端朝/户部侍郎)八子¶
生中葉(符有八子崇黽崇彜崇望崇魯崇纂&KR0008;玕珪崇/黽字子長嶺南節度使崇望字希徒左僕射崇)¶
(魯字郊文/翰林學士)三台共一躔洪洞城不下(玕/)工待政無前(珪/)¶
昭輔書儀集明宗禮意全(太常/卿)中丞安出處藝祖首詳¶
延學士清臺閣咸平起澗瀍斯文醇復古宏議自摧堅¶
江漢源何巨公侯兆已圓信辭師魯誌佳氣尹樊阡秘¶
監花儒將緱山酒地仙看公承逺構發迹向孤騫浩蕩¶
窮經笥縱横信筆椽巾箱遺紫綬(見/譜)伯仲襲青氈辨論¶
<pb:KR4d0053_WYG_009-4b>¶
多兵略澄清累使權鳯鳴雄屏翰鶉首富刀泉詔自南¶
臺下車隨北斗旋鵷鴻思舊侣嵩少望歸鞭師節頻輕¶
仗兵塵未一湔朝綱今省户古道日經筵盡是徊翔地¶
行承咫尺天門施唐&KR1654;㦸冠珥漢貂蟬閥閱誰如此功¶
名盍勉旃慎無從子晉輕去戀伊川(因公之/志而云)子立棲遲¶
久深知義氣然人情嘗歲月物色自風煙士要文章别¶
詩因譜第編碑隂如可附青玉為雕鑴¶
　　　送王求柬之寺丞歸戎州¶
<pb:KR4d0053_WYG_009-5a>¶
喜作送君詩戎南人物稀文章詹首變錦繡助先歸門¶
巻容高葢江山照綵衣不須攻錯節鵰鶚自横飛¶
　¶
　¶
　¶
　¶
　¶
　¶
<pb:KR4d0053_WYG_009-5b>¶
　¶
　¶
　¶
　¶
　¶
　¶
　¶
　安岳集巻九¶
